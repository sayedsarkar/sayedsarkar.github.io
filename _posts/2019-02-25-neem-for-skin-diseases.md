---
title: চর্মরোগে নিম (Neem) এর ব্যবহার ও কার্যকারিতা
description: হোমিওপ্যাথিক পরিভাষায় সঠিক নিয়মে নিম এর ঔষধি ব্যবহারে চুলকানি, ক্লান্তি, বিকালের দিকে অল্প জ্বর, সেই সাথে চোখ জ্বালা, ভুলে যাওয়া বা স্বরণশক্তিহীন হয়ে পড়া, শরীরের ব্যথা, বেদনা (Rheumatic Pain) ইত্যাদি সমস্যার কার্যকরী চিকিৎসা সম্ভব
image: /assets/images/neem-skin-diseases.jpg
---
![চর্মরোগে নিমের ব্যবহার](/assets/images/neem-skin-diseases.jpg)

নিম আমাদের সবার পরিচিত একটি ভেষজ উদ্ভিদ। সুপ্রাচীন কাল থেকেই নিম মানুষের বিভিন্ন ধরনের স্বাস্থ্য সমস্যায় সাফল্যের সাথে ব্যবহৃত হচ্ছে।

হোমিওপ্যাথি মতে নিম এর নামকরণ করা হয়েছে আজাডিরাকটা ইন্ডিকা নামে। হোমিওপ্যাথিক পরিভাষায় সঠিক নিয়মে নিম এর ঔষধি ব্যবহারে চুলকানি, ক্লান্তি, বিকালের দিকে অল্প জ্বর, সেই সাথে চোখ জ্বালা, ভুলে যাওয়া বা স্বরণশক্তিহীন হয়ে পড়া, শরীরের ব্যথা, বেদনা (Rheumatic Pain) ইত্যাদি সমস্যার কার্যকরী চিকিৎসা সম্ভব।

ফার্মাকোলজি এর ভাষায় বলা হয়, শিশুদের জন্য এটি তিক্ত টনিক যা কিনা গোল কৃমি নিয়ন্ত্রণ ও ধ্বংস করার জন্য খুবই কার্যকরী।

প্রাচীন ভারতীয় চিকিৎসা শাস্ত্র বলে, এটি রক্ত শুদ্ধি ছাড়াও ত্বকের নানা সমস্যা যেমন- ফোঁড়া, পূঁজ বিষাক্ততা, একজিমা ও স্ক্যাবিস ইত্যাদি নিয়ন্ত্রণে রাখে।

নিমের অন্যান্য লক্ষণ সমূহের মধ্যে রয়েছে, খোলা হাওয়া লাগানোর কারণে মাথার একদিকে ব্যথা, চোখের কোণে পিচুটি, নাক থেকে পানি পরা, মুখের তিতো বা কষা স্বাদ, গলা খুসখুস করা বা ব্যথা, এপিগ্যাসট্রিয়াম এর মোচড় দেওয়া ব্যথা, গাড় হলুদ প্রস্রাব, অস্বস্তিকর কাশি, পিটাইরিয়াসিস (চামড়া খসখসে হয়ে যাওয়া প্যাচ ও মুখে পিগমেন্টেশন) এবং একজিমা থেকে স্বস্তি দেয়।

এই রকম পরিস্থিতিতে অল্প বা কম শক্তির ওষুধের পরামর্শ দেওয়া হয়। তবে ত্বক ও চর্মরোগ সংক্রান্ত সমস্যায় খুব অল্প মাত্রার ডোজের প্রয়োজন হয়।

### চর্মরোগে নিমের ভেষজ ব্যবহার
<br>
নিমপাতা বেটে একটু গরম করে ফোঁড়া বা বসন্তের গুটিতে দিলে গুটি দ্রুত শুকিয়ে যায়। অপক্ক ফোঁড়ার উপর তিলের সাথে নিমপাতা ব্যান্ডেজ করে দিলে ফোঁড়া ফেটে যায়।

কচি নিমপাতা বেটে আধ-আনা পরিমাণে বড়ি বানিয়ে যষ্টিমধু চূর্ণ ও পানির সাথে দিনে তিন বার খেলে বসন্ত রোগ আরোগ্য হয়।

নিমপাতার বাতাস হাম আরোগ্য করে বলে জানা যায়। এটা ক্ষতের পোকা নষ্ট করে।

বিভিন্ন চর্মরোগে নিমপাতা সিদ্ধ পানিতে গোসল করলে শীঘ্রই আরোগ্য লাভ করা যায়।

নিমপাতা ঘিতে ভেজে সেই ঘি ক্ষতে লাগালে ক্ষত শিঘ্রই আরোগ্য হয়।

কাঁচা হলুদসহ নিমপাতা বেটে খোস - পাঁচড়া প্রভৃতি চর্মরোগে লাগালে এগুলো দ্রুত আরোগ্য হয়।
